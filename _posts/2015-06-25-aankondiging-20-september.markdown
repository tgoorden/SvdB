Partijpolitiek lijkt op sterven na dood. Is er een alternatief?

Wanneer het al te spaak loopt, wordt de burger wakker en laat van zich horen. Dat bewijzen allerhande burgerbewegingen, groot en klein, die positieve alternatieven zoeken voor onze samenleving en het heft in eigen handen nemen. Hun succes toont aan dat het kan.

Maar hoe werkt dat zo een burgerbeweging? Wat zijn de verhoudingen onderling, tussen politiek en tussen dagelijks bestuur? Wat kan zo een beweging betekenen? Hoe kunnen burgerbewegingen schijnbare maatschappelijke patstellingen deblokkeren? Hoe creëer je (positieve) impact? Hoe geef je vorm en inhoud aan samenwerking los van politieke kleur? Hoe betrek je mensen en creëer je een breed draagvlak? Hoe zetten we samen stappen richting betekenisvolle beleidsparticipatie?

De Staat van de Burger gaat op zoek naar de antwoorden.

Wat mag je verwachten?

* Een stomend, one off evenement voor en door burgers op zondag 20 september.
* Korte ‘behind the scenes’ presentaties, straffe verhalen en pittige vragenrondes met de kopstukken van bekende burgerbewegingen als Ringland, G1000, Hart boven Hard, Klimaatzaak, NewB én een heleboel gelijkgezinden van allerlei strekkingen.
* Een avondprogramma waarin je helemaal zelf aan de slag kan. Mensen ontmoeten en verbindingen maken, kennis verzamelen, plannen smeden en feesten, het kan allemaal.

Open armen en oren voor jouw prangende vragen, hete hersenkronkels en activerende escapades. Of je kan ook gewoon meedoen.

Laat van je horen via info@staatvandeburger.be

# Beweeg mee!

* Zondag 20 september
* 13u30-23u00 (programma start om 14u stipt)
* Arenbergschouwburg, Antwerpen

# Programma (updates volgen snel):

## 14u-17u30

Ringland, G1000, NewB, Klimaatzaak, ...

## 18u-23u
Participatief avondprogramma

Tickets: € 5/3 (-26j, A-kaart)

