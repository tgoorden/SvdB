---
layout: page
title: Het programma
permalink: /programma/
---
##Hart boven Hard
Hart boven Hard is een groeiende burgerbeweging die zich verzet tegen een al te economische kijk op onze samenleving en die gelijkheid, solidariteit en zuurstof voor mensen verdedigt.

* Spreker: Wouter Hillaert is een van de initiatiefnemers van Hart boven Hard en podiumredacteur van rekto:verso, De Morgen, De Standaard en Klara.

##De G1000
G1000 is een onafhankelijke burgerinitiatief van denkers en doeners genoemd naar een bijeenkomst in Brussel waar duizend willekeurig gekozen burgers over politieke thema’s en de toekomst van België praatten.

* Spreker: Cato Léonard is campagneleidster van G1000. Ze adviseert bedrijven, organisaties en overheden die willen groeien op een innovatieve manier door samen te werken met hun stakeholders. 

##Klimaatzaak
Klimaatzaak is een groep verontruste burgers uit de media-, bedrijfs-, wetenschappelijke en kunstwereld die de Belgische overheden in gebreke stellen wegens het uitblijven van een doortastend klimaatbeleid.

* Spreker: Serge de Gheldere is voorzitter van Klimaatzaak en klimaatambassadeur van Al Gore. Hij heeft een eigen bedrijf gespecialiseerd in ecodesign en is gasthoogleraar aan de hogeschool Groep T in Leuven.

##Ringland
Studiebureau Stramien lanceerde het idee ‘Uit de ban van de Ring’ voor de overkapping van de Antwerpse Ring. Burgers en professionals gingen aan tafel zitten, diepten het voorstel verder uit en legden de basis voor het project RINGLAND.

* Spreker: Wietse Vermeulen is een enthousiaste mobilisator en Ringlander van het eerste uur.

##Movement X
Movement X is een burgerbeweging die tegen uitsluiting, discriminatie en racisme vecht.

* Spreker: Dyab Abou Jahjah is een Belgisch-Libanees opiniemaker, voorzitter van Movement X, schrijver en burgerlijke rechten activist

##NewB
NewB is een nieuwe, eerlijke spaarbank die samen met 61 organisaties uit het brede middenveld gaat voor duurzaam beleggen.

* Spreker: Dirk Coeckelbergh is de grondlegger van ethisch beleggen in België en de CEO van de coöperatie NewB.

##De Koep
De Koep is een verzameling van burgers die zelf initiatieven nemen om leven, wonen en werken in Turnhout en de brede regio zo aangenaam, goedkoop, eerlijk, rechtvaardig en duurzaam mogelijk te maken. 

* Spreker: Jef Van Eyck is lid van de Koep en social-cultureel werker van Vormingplus Kempen. Met heel wat mensen uit de stadsregio denkt en droomt hij over hoe de toekomst van Turnhout er binnen 25 jaar zal uitzien.

##Gentse Lente
Gentse Lente is een beweging die het denken en handelen over diversiteit grondig wil vernieuwen door van onderuit te bouwen aan nieuwe vormen van solidariteit en burgerschap.

* Spreker: Mehdi Maréchal is stafmedewerker cultuur en interculturaliteit bij Demos vzw en medebedenker van Gentse Lente.


