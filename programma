#Het programma
##Hart boven Hard
Hart boven Hard is een groeiende burgerbeweging die zich verzet tegen een al te economische kijk op onze samenleving en die gelijkheid, solidariteit en zuurstof voor mensen verdedigt.
* Spreker: Wouter Hillaert
Wouter Hillaert is een van de initiatiefnemers van Hart boven Hard en podiumredacteur van rekto:verso, De Morgen, De Standaard en Klara.

##De G1000
G1000 is een onafhankelijke burgerinitiatief van denkers en doeners genoemd naar een bijeenkomst in Brussel waar duizend willekeurig gekozen burgers over politieke thema’s en de toekomst van België praatten.
Cato Léonard: campagneleidster van G1000. Ze adviseert bedrijven, organisaties en overheden die willen groeien op een innovatieve manier door samen te werken met hun stakeholders. 

 

Serge de Gheldere: voorzitter van Klimaatzaak en klimaatambassadeur van Al Gore. Hij heeft een eigen bedrijf gespecialiseerd in ecodesign en is gasthoogleraar aan de hogeschool Groep T in Leuven.

Klimaatzaak: een groep verontruste burgers uit de media-, bedrijfs-, wetenschappelijke en kunstwereld die de Belgische overheden in gebreke stellen wegens het uitblijven van een doortastend klimaatbeleid.

Wietse Vermeulen: enthousiaste mobilisator, actief in Ringland en de Reuzen.

Ringland: Studiebureau Stramien lanceerde het idee ‘Uit de ban van de Ring’ voor de overkapping van de Antwerpse Ring. Burgers en professionals gingen aan tafel zitten, diepten het voorstel verder uit en legden de basis voor het project RINGLAND.

Dyab Abou Jahjah: Belgisch-Libanees opiniemaker, voorzitter van Movement X, schrijver en burgerlijke rechten activist

Movement X: burgerbeweging die tegen uitsluiting, discriminatie en racisme vecht.

Dirk Coeckelbergh: grondlegger van ethisch beleggen in België en de CEO van de coöperatie NewB. 

NewB: een nieuwe, eerlijke spaarbank die samen met 61 organisaties uit het brede middenveld voor duurzaam gaat.

Jef Van Eyck: lid van de Koep en social-cultureel werker van Vormingplus Kempen die met heel wat mensen uit de stadsregio nadenkt en droomt over hoe de toekomst van Turnhout er binnen 25 jaar zal uitzien.

De Koep: een verzameling van burgers die zelf initiatieven nemen om leven, wonen en werken in Turnhout en de brede regio zo aangenaam, goedkoop, eerlijk, rechtvaardig en duurzaam mogelijk te maken. 

Mehdi Maréchal: stafmedewerker cultuur en interculturaliteit bij Demos vzw en medebedenker van Gentse Lente.

Gentse Lente: een beweging dat het denken en handelen over diversiteit grondig wil vernieuwen door van onderuit te bouwen aan nieuwe vormen van solidariteit en burgerschap.
